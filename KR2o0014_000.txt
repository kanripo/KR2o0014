# -*- mode: mandoku-view; -*-
#+TITLE: 通鑑答問
#+DATE: 2015-08-24 22:56:09.060894
#+PROPERTY: ID KR2o0014
#+PROPERTY: BASEEDITION WYG    
#+PROPERTY: JUAN 提要
<pb:KR2o0014_WYG_000-1a>¶
欽定四庫全書　　　　　史部十五¶
　通鑑答問　　　　　　　史評類¶
　　提要¶
　　　　(臣/)等謹案通鑑答問五卷宋王應麟撰應麟¶
　　　　有周易鄭康成註已著錄此玉海之未附刋¶
　　　　十三種之一始自周威烈王終於漢元帝葢¶
　　　　未成之本也其書以通鑑問答為名而多涉¶
　　　　於朱子綱目葢綱目本因通鑑而作故應麟¶
<pb:KR2o0014_WYG_000-1b>¶
　　　　所論出入於二書之間其所評隲惟漢高白¶
　　　　帝子事以為二家偶失刋削孔臧元朔三年¶
　　　　免太常一條疑誤採孔叢子其餘則尊崇新¶
　　　　例似尹起莘之發明刻覈古人似胡寅之管¶
　　　　見如漢高帝過魯祀孔子本無可貶乃反譏¶
　　　　漢無真儒文帝除盜鑄之令本不可訓乃反¶
　　　　稱仁及天下與應麟所著他書殊不相類其¶
　　　　真贗葢不可知或王厚孫刻玉海時偽作此¶
<pb:KR2o0014_WYG_000-2a>¶
　　　　編以附其祖於道學歟然别無顯證無由確¶
　　　　驗其非姑取其大㫖之不詭於正可矣乾隆¶
　　　　四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
